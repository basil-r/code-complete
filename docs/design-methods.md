### Методи

Метод — це окрема функція або процедура, яка виконує одне завдання.

#### Рекомендації загальні

Якщо метод містить глибоку вкладеність циклів або умовних операторів, відокремте вкладену частину в окремий метод.

Розбиття фрагмента коду на добре названий метод є одним із найкращих способів задокументувати його призначення.

Видаліть повторюваний фрагмент з обох методів, помістіть загальну частину в базовий клас і створіть два спеціалізовані методи в підкласах. Або відокремте спільний код в окремий метод і викличте його з початкових двох методів.

Включіть складну булеву перевірку в окремий метод із описовою назвою.

Не бійтеся створити простий метод для простої мети (простих операцій).

Прагніть до максимальної зв'язності (відповідності виконуваних у методі операцій єдиній меті). Найсильніший і найкращий вид зв'язності, - коли метод виконує одну і лише одну операцію.

#### Рекомендації щодо high cohesion

Створюйте окремі методи для кожної операції, якщо:

- метод містить операції, які повинні виконуватися в певному порядку, використовують дані попередніх етапів і не утворюють одну функцію в цілому;
- операції, що виконуються в методі, використовують одні й ті самі дані і не пов'язані між собою
- операції об'єднуються в метод на тій підставі, що вони виконуються в один інтервал часу (наприклад, метод startup());
- операції в методі виконуються в певному порядку і нічим іншим не поєднуються;
- метод включає кілька операцій, і вибір операції, яка буде виконана, базується на контрольній мітці, яка передається методу

Якщо єдиною роллю методу є координація виконання команд (окремих методів), а він сам не виконує дії, це хороше проектне рішення.
